% imposta header con intestazione "Introduzione"
\markboth{Introduzione}{Introduzione}

% Capitolo non numerato. Non inserito nell'indice
\chapter{Introduzione}

Al giorno d'oggi, anche grazie alla maggiore esposizione mediatica, vi è un termine che sta entrando sempre maggiormente nell'immaginario collettivo: \textit{\textbf{forensics}}

L'etimologia di questo termine inglese, ormai sempre più presente anche nella lingua italiana, deriva dal latino \textbf{\textit{forensis}}. 

Questa espressione stava ad indicare un pubblico dibattito nel quale accusato ed accusatore, coinvolti in un caso giudiziario, proponevano le loro argomentazioni di fronte ad una assemblea (\textit{forum}). 

Con il tempo al termine il termine \textit{forensics} è stato attribuito il significato sia di dibattito pubblico che di presentazione delle prove. Parallelamente all'evoluzione del sistema giudiziario si è potuto assistere anche al perfezionamento delle prove richieste e un processo non si riduceva più ad un semplice dibattito verbale. Anche se permane il concetto del \textit{``di fronte ad una assemblea''}, quello che risulta cambiato è il tipo delle prove presentate e l'importanza che queste hanno nello svolgimento del dibattito \cite{Noctis}. Le evidenze raccolte e la loro analisi sono ormai sempre più vicine a quella che è la \textbf{\textit{forensic science}}. 

Il termine \textit{forensic science} indica le branche della scienza che hanno il compito di \textbf{riconoscere}, \textit{identificare} e \textit{valutare} le prove fisiche. Divenuto ormai parte integrante del sistema giudiziario, si avvalla di un'ampia gamma di scienze per ottenere informazioni rilevanti e utili. Lo scopo della \textit{forensic science} può essere riassunto come l'applicazione di \textit{metodologie scientifiche e processi per la risoluzione di un caso} \cite{Forensics}.

Fra le branche della \textit{forensic science} si trova la \textbf{\textit{computer forensics}}. Questa si prefigge di andare oltre la semplice ricerca ed estrazione dei dati, cercando di analizzarli in maniera oggettiva, in modo da non privilegiare una delle parti coinvolte e provando ad essere \textit{super partes}. La ricerca delle informazioni, che realmente dimostrino valore probatorio, deve essere condotta in maniera approfondita in modo da non tralasciare ciò che potrebbe non risultare visibile ad una prima analisi, seguendo principi di ``pertinenza''.

Molti sono oggi gli atti criminali che vengono preparati e realizzati mediante informazioni reperibili sulla rete Internet o con l'ausilio di sistemi informatici. Riuscire a ricostruire queste informazioni, o perlomeno fornire alle autorità inquirenti degli indizi da seguire, potrebbe rivelarsi molto utile e cambiare le sorti di un dibattito giudiziario.

L'intento di questo lavoro è quello di studiare ed analizzare il contenuto della \textbf{\textit{memoria cache}} dei vari Web Browser, in modo da comprendere come gli stessi memorizzano e gestiscono le informazioni presenti al suo interno. 

Successiva a questa fase di studio vi è lo sviluppo di un'applicazione che, individuati i Web Browser installati, permette l'estrazione dei dati presenti nella memoria cache con il fine di ottenere risultati interpretabili in maniera corretta.

Nel capitolo 1 vengono affrontate le fasi basilari che portano all'ottenimento di una prova, passando per quelle che sono le \textit{best practices} da seguire durante le fasi di acquisizione in modo da non deteriorarne la loro valenza probatoria. 

Il capitolo 2 fornisce una panoramica su quella che è la memoria cache di un Web Browser, sul suo funzionamento ed i vantaggi apportati durante la navigazione Web ed infine sulla sua utilità all'interno di un'indagine investigativa. 
\clearpage

Il capitolo 3 passa in rassegna la memoria cache di ogni Web Browser preso in esame, illustrandone il sistema di memorizzazione dei dati e come questi vengono interpretati per il reperimento delle informazioni contenute.